\chapter*{Samenvatting}
In ontwikkelprocessen wordt er veel gebruik gemaakt van tooling om efficiëntie te verhogen. Tooling wordt geacht flexibel te zijn zodat deze inzetbaar is in meerdere situaties. Dit onderzoek focust zich op tooling bij het ontwikkelproces van narrative games. Deze tooling laat mensen zonder programmeerkennis content specificeren die later in de game te getoond zal worden. Omdat narrative games sterk verschillen in content moet deze tooling aanzienlijk flexibel zijn, zodat deze inzetbaar is voor meerdere narrative game projecten.
\begin{quote} 
    \centering
    \large
    \textit{
        "Hoe kan er een flexibele tool worden opgezet voor het vertellen van diverse digitale interactieve verhalen?"
    }
\end{quote}

In veel van deze tools zit de interpretatie van de visuele componenten waaruit het verhaal wordt opgebouwd vastgebakken in de componenten zelf. Hierdoor dwingen deze tools één formalisme af en is het relatief moeilijk om andere formalismen te ondersteunen. Zo wordt men in de meeste story telling tools geforceerd om binnen de richtlijnen van een story graphs, waarbij het verhaal opgedeeld wordt in states, te werken. Er is een prototype opgezet waarin de scheiding tussen formalisme en visuele componenten wordt gelegd. Dit prototype biedt een interface voor het formaliseren van zogenaamde syntactische vormen, die ook wel bouwblokken worden genoemd. Hiernaast trans compileert het prototype een visuele structuur naar een dataformaat volgens de richtlijnen van het desbetreffende formalisme. Dit maakt het mogelijk om meerdere formalismen te ondersteunen wat flexibiliteit van de desbetreffende editor bevorderd.

Narratieven bestaan uit een verhaal met meerdere dialogen. Om conditionaliteit aan paden binnen het verhaal en dialogen te binden wordt er gebruik gemaakt van variabelen. Deze variabelen moeten bruikbaar zijn op zowel verhaal als dialoog niveau. Verder worden er naast tekstuele inhoud ook visuals en media in het narratief verworven. Door op plaatsen waar media gebruikt wordt een voorbeeldje te tonen van de gebruikte media kan de tool meer overzicht scheppen. Er wordt een voorstel gedaan op een basis voor een overkoepelende projectstructuur. Hierin wordt game content verbonden in een overkoepelende projectstructuur. Door bestanden in een folder te beheren en eventuele veranderingen in deze folder te verwerken beschikt de tool over een sterke referentie naar bestanden die gebruikt kunnen worden in het narratief. Er worden twee semantische lagen aan de bestanden gekoppeld, zodat er bepaalde typen bestanden afgedwongen kunnen worden in de tool, om zo fouten te voorkomen.

Tooling moet onderscheid maken tussen typen content. Narrative games zijn niet gebonden aan een bepaald onderwerp wat resulteert in een breedspectrum aan content. De ondersteunende tooling moet flexibel zijn om deze diversiteit aan content te ondersteunen, zodat deze inzetbaar is voor meerdere projecten. Dit betekend dat het makkelijk moet zijn om nieuwe typen content toe te voegen. Het prototype werkt met ‘content typen’; kleine datastructuren die een betekenis hebben in de game. Deze worden gespecificeerd in JSON-schema, zodat content typen makkelijk toegevoegd, aangepast of verwijderd kunnen worden. Voor ieder project kan er in de overkoepelende projectstructuur een JSON-schema worden opgezet die alleen content typen bevat die bruikbaar zijn in het desbetreffende project.

Er wordt gekeken naar bijpassende technologieën als basis voor de tooling en hoe deze integreert met de huidige technologieën die \&ranj gebruikt. Ook wordt er rekening gehouden met het toekomstbeeld dat \&ranj bij deze tooling heeft. Als ontwikkelplatform is er gekozen voor Electron. Om de user interface synchroon te houden met de staat van de applicatie wordt er gebruik gemaakt van React library. Er is een prototype opgezet die gebruik maakt van deze technologieën.

De tool wordt opgezet in Electron met de hulp van web technologieën. Door gebruik te maken van JSON-schema om content typen te specificeren kan de tool flexibel omgaan met diverse content. Het implementeren van een overkoepelende projectstructuur maakt het inrichten van content typen per project en het flexibel omgaan met game content mogelijk. Door de scheiding te leggen tussen formalisme en de tool ondersteund de tool meerdere formalismen en is deze inzetbaar  voor meerdere projecten. Deze punten dienen allen als stappen richting een flexibelere tool voor het vertellen van digitale interactieve verhalen.
